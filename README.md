# Weekly Nerds

## #WN1: Drububu
Arjan Westerdiep mocht het spits afbijten bij de eerste Weekly Nerd. Arjan Westerdiep, die zijn werk publiceert onder de naam Drububu, begon zijn carrière met het creëren van UBBU pixel  art, geïnspireerd door ABBA. Drububu breid zijn projecten steeds verder uit, volgens hem is de kunst van het ontwerpen kritisch naar je eigen werk kijken, en zodra iets een routine wordt, moet je je verder ontwikkelen.

De pixel is duidelijk een inspiratiebron voor Drububu. Een van zijn latere projecten hebben namelijk te maken met lego, wat eigenlijk ook een soort pixel is. Een van deze projecten is de Legolizer, een tool waarmee een 3D ontwerp kan worden omgezet naar een bouwplan voor een legovoorwerp. Het bekendste product wat hier uit is gekomen is een 1:1 Porsche voor een commercial, wat €20.000 aan legostenen heeft gekocht.

Het meest bijzondere aan de presentatie van Drububu was de nuchterheid. Naar elk bizar ontwerp refereerde hij als een ‘aardig projectje’, en werkte voor de UBBU Pixel Art nog gewoon in paint, omdat dit simpelweg de meest ideale tool hiervoor was. Deze manier van projecten benaderen, jezelf blijven doorontwikkelen, en alles herontwerpen is iets waar wij als studenten nog veel van kunnen leren.

## #WN2 Marrije Schaake (Eend)
Marrije Schaake is zakelijk leider bij Eend, een klein ontwerpbureau dat zich richt op  online organisatie. Eend houd zich niet bezig met de development kant van een website, maar met de user experience en de informatie architectuur. Hoewel we ons met de minor vooral bezig houden met de development kant van het web, is de minor toch echt ‘Everything Web’, en is het zeker goed om met elkaar  het eens goed over de content en de organisatie hiervan te hebben.

Naast te vertellen over Eend, heeft Marrije Schaake ook een workshop gegeven, waarbij we de website van de HvA eens letterlijk uit elkaar gescheurd hebben. Niet alleen om naar de organisatie van de website te kijken, maar vooral ook naar de naamgevingen van de verschillende onderdelen van de website. Het semantisch structureren van een website is iets waar tijdens de minor veel aandacht aan wordt geschonken, maar tijdens het daadwerkelijk benoemen van de onderdelen van de website, kom je er snel achter dat hier de meningen nog wel over verschillen.

## #WN3 Donny Wals (Looklive)
Donny Wals is oud CMD student, en momenteel werkzaam bij LookLive, een bedrijf dat de outfits van artiesten analyseert en aan de gebruiker laat zien waar ze deze kunnen kopen. Overigens wilde ik vandaag opzoeken hoe ik beter op Chris Brown kon lijken, maar ik geloof niet dat het zo gaat lukken…

Donny heeft het vooral over de workflow van LookLive verteld, waar ze gebruik maken van GIT, task managers en CI.

Git wordt gebruikt om met meerdere developers aan een project te werken. Niet alleen het delen van de code gaat soepel met git, er kunnen ook meerdere branches aan toegevoegd worden, zodat er niet door 6 developers aan een master code gebouwd wordt. Ook de history is erg handig. Zo kunnen fouten gemakkelijk teruggedraaid worden, en kan er bijna niets verloren gaan.

Looklive maakt gebruik van Gulp en Grunt als task managers. Dit scheelt een hoop routine werk. Een aantal tasks die Donny heeft toegevoegd aan zijn Gulp is bijvoorbeeld het automatisch omzetten van sass naar css, browser prefixes toevoegen en svg naar icon font. Een aantal gulp tasks zijn er ook om de developers te dwingen zich aan een bepaalde schrijfstijl te houden.Zo zijn er afspraken gemaakt waar je je aan moet houden, zoals het organiseren van je code en het aantal tabs voor indentatie, zodat de code voor iedereen leesbaar blijft.

## #WN4 Peter-Paul Koch (PPK)
Peter Paul Koch is een developer en designer die zich specialiseert in web technologies, mobile en W3C. Tijdens de weekly nerd spreekt hij over wat hij vind dat er mis is met het web. Volgens PPK is er een viervoudig probleem in de webdevelopment. 

1. **Web developers willen native apps namaken.**

Een voorbeeld hiervan is Google docs, waarbij de applicatie in de browser draait, maar tracht aan te voelen als een native app. PPK legt het simpel uit. Het web is anders dan een native app, dit moet je dan ook anders benaderen. Je kunt heel hard proberen er iets van te maken dat het niet is,  maar het is effectiever om juist de krachten van het web te gebruiken, die het onderscheiden van een native app.
2. **daardoor gaan browser makers steeds meer features aan de browser toevoegen.**

Tijdens de minor wordt er veel gesproken over browser features, maar toch kan ik er zelf maar een aantal bedenken. De hoeveelheid aan browser features, maar ook vooral de verschillen tussen de browsers, zorgen er voor dat ik niet optimaal van alle nuttige features gebruik zou maken.
3. **tools, frameworks, libraries, dependencies. Veel te veel, het grootste gedeelte is troep, De tools zijn over een paar jaar outdated.**

De tools als MV* frameworks, polyfills, UX libraries, dependencies, noem maar op, maken je volgens PPK als web developer lui. Je bent iets van het bouwen, maar van maar de helft weet je echt hoe het werkt. Daarnaast zijn alle tools dus binnen een paar jaar outdated, en werken ze niet meer goed samen. Iets waar Jeremy Keith het tijdens ICONS er ook over had.
4. **mensen met een java achtergrond denkend dat er maar één platform is.**

Een willen dus eigenlijk niets anders.

Een perfecte Javascripter maakt volgens PPK maar van 1 grote library per project gebruik, en kiest enkel voor frameworks en libraries als hij deze volledig kent, en deze ook echt nodig zijn.

## #WN5 Ron Kersic (ING)
De weekly nerd van Ron Kersic is degene die mij het meest bij is gebleven. 
Ik heb zeker 2 minuten heel fanatiek met een aantekeningenboek in de aanslag gezeten, maar was al snel zo geboeid door de passie en enthousiasme die hij in zijn verhaal naar voren bracht, dat ik totaal vergeten ben om ook maar een letter op het papier te zetten.

Ron Kersic sprak onder andere over menselijke interactie met technologie. Technologie verdwijnt namelijk langzaam aan naar de achtergrond, en verwikkeld zich steeds meer in ons leven. Een interessante tijd om in dit gebied aan het werk te zijn, vind Ron Kersic. Want, nu wordt het leuk. Nu kun je de technologie ontwikkelen voor de gebruiker, en niet voor het feit dat ‘het werkt’.

## WN6 12 Arthur Van Schravendijk
Arthur van Schravendijk, een CMD student die zijn stage heeft gelopen bij Mediabunker en nu bij Active Collective werkt. Hij kwam tijdens zijn Weekly Nerd vertellen over een IoT project, een keukenkas waarbij de plant volledig automatisch verzorgd werd. De plant kreeg licht en water op het moment dat daar behoefte aan was.

Hij gaf voornamelijk tips over hoe de data op te slaan, wat er allemaal mis kan gaan, en het last hebben van slechte sensoren.


## #WN7 Guido Bouman (Q42)
Guido Bouman is interaction Engineer bij Q42, een bedrijf dat erg veel genoemd wordt tijdens de minor. Guido kwam vertellen over Q42, haar nieuwe logo, wat een interaction Engineer nou eigenlijk is en het hacken van de koffiemachine.

Q42 maakt alles met code, zo ook het logo. Ze gebruiken javascript, native, scala en C#. Q42 heeft veel grote opdrachtgevers, zoals het Rijksmuseum (dat vaak als voorbeeld wegens de UX is gebruikt tijdens CMD), philips hue, de staatsloterij, design museum in Londen en de IKEA. 
Toch is zijn grote trots toch wel de koffiemachine. Deze volautomaat is duidelijk niet gemaakt om gehackt te worden, de fabrikant gebruikte namelijk een vreemde encryptie met binaire codes.
Maar, het is ze toch gelukt. In theorie zou er zelfs vanaf de PC een kopje koffie gemaakt kunnen worden. Echter kun je er niet altijd van uit gaan dat er een kopje onder de automaat staat. 
De hack wordt nu gebruikt om RT te tracken hoeveel kopjes koffie er gedronken worden.

Het hacken van een koffieautomaat is toch al jaren een kleine droom geweest. Wakker worden met de geur van koffie is een goed begin van de dag, en wie weet heeft Q42 wel een duw in de rug gegeven voor een project voor de zomer.

## WN8 Github
Op het moment dat wij bij Github langs mochten komen, waren ze net 2 weken gesetteld in Amsterdam. Het stond overal nog vol met dozen, maar er werd duidelijk al hard gewerkt.
De eerste helft van de Weekly Nerd werd er vooral uitgelegd over hoe Github werkt, wat een prettige uitleg was. 

Wat mij opviel, maar eigenlijk niet verbaasde, is dat Github zelf ook gebruik maakt van Github. Eigenlijk ontwerpen ze dus haar eigen tool. Daarnaast werd het snel duidelijk dat het bij Github draait om samenwerking. Dat je ongeacht kennis, afstand of taalbarrieres met elkaar aan hetzelfde project kunt werken, zelfs als je elkaar nog nooit ontmoet hebt. 

Het enige wat Github nog in de weg staat is het tijdsverschil. Wie weet is dat een feature-branch voor 2017?
## #WN9 Thijs van der Vossen
> YOU SHOULD HIRE ME BECAUSE I LIKE MONEY AND YOU LIKE OUTSTANDING WORK DELIVERED ON TIME.

De quote van de website van Thijs van der Vossen was een goed begin van zijn weekly nerd. Onvoorbereid mochten we vragen op hem afvuren. Een heel interessant college, wat ook over de realistische kanten van freelancer zijn ging. NDA's, uurlonen en contracten. Dingen waar eigenlijk binnen de studie nog niet veel over gesproken  wordt, maar wel belangrijk om daar iemand over te horen praten die er dagelijks mee te maken heeft. 

En eindelijk, we worden geen nerds meer genoemd!

## #WN10  Vincent Vijn (IBM)
Eindelijk heeft in het zonovergoten slotervaart wonen zijn voordelen! Voor de weekly nerd van Vincent Vijn mochten we langs bij IBM, wat bij mij om de hoek is. 
Vincent is oud CMD docent en tegenwoordig bij IBM werkzaam als UX consultant. IBM is niet bepaald het meeste hippe bedrijf in de branche, maar juist daardoor erg interessant om binnnen te kijken.
IBM lijkt zich altijd een beetje afzijdig te houden van de buitenwereld. Geen pingpong tafels, nespresso-machines en vergaderzalen die 'Steve Jobs' heten. 

In plaats daarvan bouwen ze solide software die over de hele wereld gebruikt wordt, en zijn ze bezig met Watson, de super computer die naar spreektaal kan luisteren, en antwoord kan geven op de meest vergezochte vragen.

## #WN11 Jeremy Keith (Clearleft)
De allerlaatste weekly nerd was tijdens de ICONS meet-up, in de medialounge. Jeremy Keith vertelde over oude websites, en het feit dat op het internet veel content verloren gaat. We moeten goed omgaan met de data van de gebruikers, en er ook voor de gebruikers moeten zijn als de dienst stopt. 

GeoCities bijvoorbeeld, was een dienst waar gebruikers over de hele wereld content creeerde. Toen GeoCities er mee stopte, ging dit allemaal verloren. Ik moest direct denken aan _The Circle_, van Dave Eggers, waarbij het als een zonde wordt gezien als je pen en papier gebruikt, omdat er dan data verloren gaat die nooit gedeeld kan worden. 

Of Jeremy Keith net zo ver gaat als in _The Circle_ betwijfel ik, maar het is zeker belangrijk om aan je gebruikers te denken.

